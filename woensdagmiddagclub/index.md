---
layout: subpage-woensdagmiddagclub
title: woensdagmiddagclub
description: Creatieve workshops voor kinderen van 5 tot 9 jaar
color: rgb(255,206,222)
image: /assets/womiclub_og.png
---

**Lang lief leren organiseert wekelijks een creatieve workshop voor kinderen van 6 tot 10 jaar: de Woensdagmiddagclub!**

<a class="cp-button" data-seller="langliefleren" data-checkout="woensdagmiddagclub">Direct inschrijven</a>

## Wanneer?

Elke woensdagmiddag van 14.00 tot 16.15 uur (alleen kinderen). De inloop met ouders/verzorgers is vanaf 13.45 uur.
Zie het [inschrijfformulier](https://checkoutpage.co/checkout/langliefleren/woensdagmiddagclub){:target="_blank"} voor alle data.

## Waar?

Bij _Lang lief leren_ aan huis: [Statenweg 168A in Blijdorp, Rotterdam](https://goo.gl/maps/N77RpQ64ERBJf1ZH7){:target="_blank"}.

## Wat doen we?

We verdiepen ons aan de hand van een prentenboek of thema in een onderwerp waar we op een creatieve manier mee aan de slag gaan. We laten ons verrassen door onze gedachten door middel van denksleutels en geven ruimte aan het experiment door te knutselen met verschillende materialen en technieken.
Houd [Instagram](https://www.instagram.com/langliefleren/){:target="_blank"} in de gaten voor alle thema’s van de workshops!

### Wat zijn denksleutels?

Lang lief leren wil kinderen tijdens de workshops stimuleren om creatief te denken. Door gebruik te maken van denksleutels leren kinderen om op een verrassende en creatieve manier over een onderwerp na te denken. Een voorbeeld van zo’n denksleutel is ‘de combinatiesleutel’ waarbij kinderen nadenken over eigenschappen van twee voorwerpen die niet bij elkaar horen. Wat ontstaat er wanneer je die eigenschappen wél met elkaar combineert?

### Koken

Een vast onderdeel van de Woensdagmiddagclub is het bereiden van een gezonde snack die we met elkaar eten en/of drinken. Dit kan een fruit- of groentesalade zijn, maar ook een lekkere warme soep of een frisse smoothie.

### Bewegen

Naast voorlezen, knutselen en koken, is er ook ruimte voor beweging. Dit doen we in de vorm van kinderyoga op muziek waarin de kinderen lekker mee kunnen dansen en zingen met de vrolijke liedjes van onder andere [Het Dansende Dierenbos](https://dansendedierenbos.nl/){:target="_blank"}.

## Kosten en aanmelden

Woensdagmiddagclub kost €15,00 per kind per keer.
Een strippenkaart voor 3 woensdagmiddagclubs kost €42,50.
Thee, water en diksap is inbegrepen. Zo ook een gezonde snack die samen met de kinderen wordt bereid zoals soep, een smoothie of een fruit- en groentesalade.

De betaling verloopt via iDeal. Na betaling ontvang je een bevestiging van je inschrijving per e-mail. Het is ook mogelijk om contant te betalen bij het brengen van je kind. Gebruik daarvoor de kortingscode <b>CONTANT</b> bij het afrekenen.

<a class="cp-button" data-seller="langliefleren" data-checkout="woensdagmiddagclub">Direct inschrijven</a>

<small>Let op: De workshop kan alleen doorgaan bij een minimale deelname van 4 kinderen.</small>

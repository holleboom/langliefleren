---
layout: subpage
title: over
---

Wij zijn Natasja en Lisette, bedenkers van Knutsel Klup en ontwerpers van magazines en boeken. Wij experimenteren met letters,
kleur en vormen. Kinderen zijn hier het allerbeste in. Zelfs Pablo Picasso wist het: 'Ik had vier jaar nodig om te schilderen
als RafaÃ«l, maar een heel leven om te schilderen als een kind.' Knutsel Klup geeft ruimte aan het experiment. We laten ons
inspireren door de stad en gaan op onderzoek met bijzondere materialen en technieken. In onze themaworkshops nemen we kleine
knutselaars van 5 tot 10 jaar mee op ontdekkingsreis naar een wereld vol van fantasie. Alles is mogelijk, waardoor het resultaat
iedere keer verrassend is.
